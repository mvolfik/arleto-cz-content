{
  "image": {
    "id": "hero.jpg-2682b41a24-f55c3c0029",
    "sizes": [480, 960, 1920, 3840, 240],
    "formats": ["jpg", "webp"]
  },
  "text": "\\*1979 v Teplicích\n\nvýtvarnice, grafička, ilustrátorka, učitelka výtvarky, autorka edukačních programů, lektorka grafických technik\n\nVěnuji se obrazovým příběhům pro děti i jejich rodiče. Mám ráda textilní materiály, ze kterých vytvářím příběhy. Kombinuji nové a staré textilie, ráda kreslím nitěmi.\n\nPřitahuje mne napětí mezi strohým grafickým projevem a tvárným a proměnlivým textilem. Pracuji na velkoformátových výšivkách projektu Nitka a Linka. Proměňuji textilní struktury ve grafické.\n\nVěnuji se rozvíjení textilních dovedností u dětí, navrhla jsem pro ně sadu šitíček Na nitě je tužka krátká. Snažím se malým vyšívačům pomoci, aby je první pokusy s nití neodradily, ale objevily tvůrčí prostor pro jejich vlastní příběhy a hru s materiálem."
}
